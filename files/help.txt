   Дана програма працює із базою даних MS Access, тому файл із назвою “Supermarket.accdb” повинен бути розміщений у тому ж каталозі файлової системи, що і виконуваний файл програми. У випадку ж, якщо цей файл буде відсутній чи його структура буде зміненою то програма завершить свою роботу, тому ця вимога є надзвичайно важливою.
   При завантаженні програми користувач бачить вікно завантаження із відображеним знизу індикатором виконання завантаження.
   Після успішного старту програми користувач бачить головне вікно програми із таблицею у центрі вікна. Над цією таблицею розміщені кнопки (“вкладки”), при натиску на які користувач здійснює перемикання на інші таблиці, що в подальшому завантажує із бази даних відповідну інформацію та поміщає у вищеописану таблицю. Користувач має змогу переміщати вікно програми за допомогою перетягування вікна із затиснутою і на верхній частині вікна лівою клавішею миші.
   У лівому верхньому куті вікна розміщена кнопка, за допомогою котрої відкривається бокове меню, котре містить наступні пункти:
     -  Зберегти: зберігає поточний вміст таблиць у базу даних, проте тільки у випадку, якщо було внесено зміни;
     -  Друк: переходить до діалогового вікна друку, де користувач обирає необхідні параметри для друку, такі як розмір паперу, кількість копій, принтер за допомогою якого здійснювати друк та інші. При підтвердженні налаштувань друку здійснюється видруковування вмісту поточної обраної таблиці;
     -  Попередній перегляд: відображає те, як поточна обрана таблиця виглядатиме на папері після друку;
     -  Вибірки: у вигляді невеличкої панелі відображає перелік доступних користувачеві вибірок даних. Після натискання на бажану вибірку відкривається нове вікно із необхідними даними. У даному вікні можна також здійснити попередній перегляд та роздрукувати дану вибірку;
     -  Довідка: відкриває дану довідку;
     -  Про програму: відкриває вікно з інформацією про програму;
     -  Вихід: завершує роботу програми.
   У нижньому правому куті програми є декілька кнопок, а саме “Редагувати”, “Новий запис” та “Видалити”. При наведенні курсору можна побачити підказку до кнопки.
   Для редагування даних слід обрати необхідний рядок у поточній таблиці та натиснути кнопку “Редагувати”, що розміщена у нижньому правому куті програми. Це відкриє панель редагування даних для відповідної таблиці, яку можна переміщати у межах вікна за допомогою перетягування верхньої частини панелі. Якщо користувач перемістив панель за межі робочого вікна програми, то він має змогу повернути її у центральну частину вікна кліком на вільну область вікна (тобто не на таблицю чи кнопки). У дану панель автоматично занесуться дані із обраного рядка таблиці.
   Наступною кнопкою є “Новий запис”, котрий відкриває панель додавання запису для поточної обраної таблиці. Ця панель аналогічна до панелі редагування, проте при її відображенні поля є пустими.
   Наступна кнопка - “Видалити запис”, котра здійснює видалення поточного обраного запису чи діапазону записів.
   При введенні чи редагуванні даних користувачеві слід заповнювати всі поля коректними даними. У випадку помилки введення користувачеві буде відображено діалогове вікно із інформацією, де саме було здійснено помилку і як її виправити.